---
layout: default
---
<a href="https://merikw.github.io/afstuderen_documenten/" title="Terug naar hoofdpagina"></a>
<h2>Week 1 (04/02 - 08/02): eerste week en PVA</h3>
    <h3>De week</h3>
    <p>
        Samen met zo'n 50 andere afstudeer stagiairs ben ik op 4 februari begonnen bij Info Support aan mijn afstudeeropdracht welke luidt: <i>Paaspop Special: De Ultieme Festival App<i>. 
        Deze eerste dag stond in het teken van kennis maken met Info Support, je procesbegeleider en opdrachtgever. Van half 9 tot half 4 zijn we met de gehele groep van afstudeerders bezig geweest
        met kennis op te doen van het bedrijf waar we de komende maanden gaan werken. Na deze sessies heb ik een gesprek gehad met mijn interne opdrachtgever binnen
        Info Support, Hans Geurtsen. Het eerste 'probleem' van de stage was dan ook al aan bod gekomen. Mijn opdracht ligt namelijk nogal open en er staat vrij weinig vast. Hierdoor was het nog even
        lastig om een goed beeld te krijgen van hoe ik een plan van aanpak hiervoor kon schrijven. Gelukkig heb ik tijdens dit gesprek met mijn opdrachtgever vragen kunnen stellen over de opdracht 
        waarmee ik genoeg informatie had om een begin te kunnen maken aan mijn plan van aanpak.
    </p>
    <p> 
        Dinsdag was de eerste werkdag waar ik de gehele dag bezig ben geweest met het schrijven van mijn plan van aanpak. Na het gesprek wat ik de dag ervoor met Hans Geurtsen had gehad, was de opdracht
        wat duidelijker geworden en wist ik hoe ik het plan van aanpak moest gaan schrijven. Na het opzetten van het document was er van 09:30 tot en met 11:30 een sessie van Ger Jan Timmerman (hoofd van 
        het Kenniscentrum binnen Info Support) waar we gezamenlijk door het plan van aanpak template aangeleverd door Info support liepen waardoor we nog extra goed voorbereid waren. De rest van de middag
        heb ik gezeten op het schrijven van het plan.
    </p>
    <p>
        Woensdag heb ik de eerste draft van het plan afgeschreven. Daarnaast hebben we een presentatie gehad over de services die Info Support aanbiedt waar we eventueel bepaalde omgevingen kunnen hosten.
        Nadat mijn draft af was, was er een Scrum Bootcamp waar we door middel van <i>story mapping</i> inzicht hebben gekregen in de verwachte problemen binnen onze stage en hoe we dit kunnen opdelen. Een erg 
        handige bootcamp waar ik vooral waarde in zie voor in de toekomst wanneer we echt bezig zijn met het ontwikkelen van het product. 
    </p>
    <p>
        De eerste dag in Den Bosch. Vanaf deze dag ging het rooster in van het werken in Den Bosch. Vanaf nu werk ik Maandag, Dinsdag en Donderdag in Den Bosch en Woensdag en Vrijdag in Veenendaal (uitzonderingen daar 
        gelaten). Hier heb ik nog eens over mijn draft gelezen aangezien het handig is om een stuk wat je hebt geschreven even te laten liggen zodat je de volgende dag er gemakkelijker fouten uithaalt. Dit heb ik dus ook 
        gedaan. Tot aan de pauze heb ik het plan verbeterd ter voorbereiding op het gesprek wat ik vrijdag ochtend zou hebben met Hans Geurtsen. Na de lunch ben ik begonnen met een brainstorm sessie 
        (<a href="https://github.com/Merikw/afstuderen_documenten/blob/master/notes/2019-02-07_13-07_brainstorm-sessie-applicatie.md" target="_blank">Brainstorm sessie notities</a>) om te kijken of ik al
        een lijst met functionaliteiten kon maken ter voorbereiding voor het gesprek wat plaats vindt op woensdag 13 februari met de directie van Paaspop. Naast deze functionaliteiten heb ik ook een lijst van vragen opgesteld, 
        wederom ter voorbereiding op woensdag (<a href="https://github.com/Merikw/afstuderen_documenten/blob/master/notes/2019-02-07_14-28_Vragenlijst-directie-paaspop.md" target="_blank">Vragenlijst notities</a>). 
        Daarnaast heb ik gekeken welke software ontwikkel methode het best past bij mijn project en ben ik begonnen met een klein onderzoek / vergelijking tussen de verschillende
        agile methodes (<a href="https://github.com/Merikw/afstuderen_documenten/blob/master/notes/2019-02-07_10-23_Argumenten-kanban-vs-scrum.md" target="_blank">Onderzoek / vergelijking agile methodes notities</a>). 
    </p>
    <p>
        De laatste dag van de eerste week! In de ochtend de laatste voorbereidingen getroffen voor het gesprek wat plaats vond van 08:30 tot 09:40 (
            <a href="https://github.com/Merikw/afstuderen_documenten/blob/master/notes/2019-02-08_08-37_Gesprek-en-feedback-moment-hans-geurtsen.md" target="_blank">Gesprek notities</a>)
        ). Daarnaast ook gewerkt aan het agile onderzoek. Na dit gesprek heb ik de 
        gekregen feedback verwerkt (<a href="https://github.com/Merikw/afstuderen_documenten/blob/master/Plan%20Van%20Aanpak%20-%20Merik%20Westerveld%20-%20InfoSupport.docx" target="_blank">Plan Van Aanpak document</a>) 
        en nog bepaalde zaken geregeld omtrent het regelen van afspraken met bepaalde mensen binnen Info Support zodat ik goed voorbereid kan beginnen aan het bouwen van het POC. 
    </p>
    
    <h3>Problemen en feedback</h3>
    <p>
        Tijdens de eerste week heb ik geen echte problemen gezien (afgezien van het kleine probleem beschreven in dag 1). Wel heb ik feedback gekregen op het plan van aanpak welke gelezen kan worden in de 
        notities van dat gesprek. Wel heb ik meegekregen dat optijd beginnen met zaken regelen erg belangrijk is en dat ik daar goed mee opweg ben. Op deze manier maak je de kans dat iets mis gaat kleiner en
        krijg je bepaalde zaken zo snel mogelijk van te voren helder. Voor nu ga ik op de manier door hoe ik nu werk. 
    </p>
    
    <h3>Plannen voor volgende week</h3>
    <p>
        Komende week staan er een aantal gesprekken ingepland waarop ik me voorbereid heb of nog moet voorbereiden. Dit zijn de volgende zaken:
    </p>
    <ul>
        <li>Kenningsmakingsgesprek met Henk Brands</li>
        <li>Sessie review van het Plan Van Aanpak</li>
        <li>Presentatie sessie: onderzoek</li>
        <li>Meething met de directie van Paaspop</li>
        <li>ISKA (Info Support Kennis Avond)</li>
        <li>Voortgangsgesprek met procesbegeleider Bart Bijl</li>
    </ul>
    <p>
        Daarnaast zijn er ook zaken waar ik komende week zeker aan wil werken en / of af wil hebben:
    </p>
    <ul>
        <li>Plan van aanpak feedback verwerken - eventueel definitieve versie maken</li>
        <li>Onderzoeksplan opzetten</li>
        <li>Beginnen met onderzoek dat betrekking heeft op het kunnen maken van de requirements analyse</li>
        <li>Agile onderzoek af hebben</li>
    </ul>